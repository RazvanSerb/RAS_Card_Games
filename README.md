Proiectul urmărește implementarea unui mediu ce permite accesarea și rularea a 3 jocuri de cărți clasice, la alegerea jucătorului: SlapJack, BlackJack și Poker. Proiectul nostru prezintă un meniu principal ce oferă posibilitatea accesării tuturor celor trei jocuri, lăsând la latitudinea utilizatorului alegerea jocului care îi este pe plac. În meniul principal există patru chenare cu numele fiecărui joc ce poate fi accesat. Alegerea jocului se face prin click pe chenarul corespunzător jocului dorit din meniul principal, care va redirecta utilizatorul către programul respectiv, unde va fi rulat jocul. Deoarece ne dorim să prezentăm aceste jocuri clasice într-o manieră originală, am decis să creăm propria grafică personalizată a jocurilor, oferindu-le o imagine mai hazlie, cu ajutorul unor personaje animate. Patru dintre personaje au fost create de noi, iar trei dintre acestea sunt personaje celebre din desene animate și readuse la viață de către noi, în stilul graficii originale. Astfel, grafica reprezintă o altă parte importantă a proiectului nostru, făcându-l unic. Mediul nostru de joc contine 3 jocuri clasice, simplu de urmărit și de jucat: SlapJack – un joc simplu de cărți în doi jucători. Fiecare dintre jucători întoarce o carte (cu tasta A sau LEFT_ARROW), iar atunci când se găsește o pereche de numere se semnalizează Snap (cu tasta D sau RIGHT_ARROW), BlackJack – o variantă a clasicului joc de BlackJack, oferind variantele de Hit sau Stand, în care utilizatorul joacă împotriva calculatorului pentru a câștiga și Poker – o variantă a clasicului joc de Poker, care permite schimbarea cărților o singură dată, în care utilizatorul joacă împotriva calculatorului pentru a câștiga.
